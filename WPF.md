[[Image:DotNet3.0.svg|thumb|right|300px]]
A '''Windows Presentation Foundation''' (WPF, kódnevén Avalon) [[grafikus felhasználói felület]]ek készítéséhez használatos osztálykönyvtár, fejlesztője a [[Microsoft]]. A WPF a [[.NET keretrendszer]] 3.0 verziójában jelent meg, kialakításában jelentősen különbözik a korábbi azonos célú megoldástól, a [[Windows Forms]]tól.

A WPF osztálykönyvtárait beépítve tartalmazzák a [[Windows Vista]], illetve a [[Windows Server 2008]] kiadások óta a [[Windows]] [[operációs rendszer]]ek. A korábbi változatokhoz külön telepíthetők.

==Tulajdonságok==
===Deklaratív felhasználói felület===
A WPF egyik fő újítása a korábbi ablaktervező megoldáshoz képest a felület és az üzleti logika szétválasztása. Az ablakok tervezése egy XML alapú jelölőnyelvvel, a  [[XAML]]-lel történik. A jelölőnyelv, illetve a feladatok szétválasztása a programozók és látványért felelős munkatársak könnyebb együttműködését teszi lehetővé.

===Vektorgrafika===
A WPF alkalmazások grafikai elemei [[Vektorgrafika|vektorgrafikusak]], ezáltal lehetővé teszik az esztétikus átméretezést, és lényegesen kevesebb tárterületet foglalnak.

===Animáció===
A WPF, és a kisebb halmazának tekinthető [[Microsoft Silverlight]] egyaránt lehetővé teszi animációk deklaratív definiálását. 

===Grafikus gyorsítás===
A WPF a megjelenítéshez a [[GDI]] mellőzésével [[DirectX]]-et használ, amellyel sokkal jobb teljesítmény érhető el.

===Adatkötés===
Az adatkötés a [[felhasználói felület]] és az üzleti logika között teremti meg a kapcsolatot. Ez több úton-módon történhet, az egyirányú, egyszeri kapcsolattól a kétirányú, szinkronban tartott kapcsolatig.

==Eszközök==
Az alkalmazások fejlesztéséhez, felületük kialakításához számos [[integrált fejlesztői környezet]] létezik, a legelterjedtebb a [[Microsoft Visual Studio]], illetve a [[Microsoft Expression]] termékcsalád. Utóbbi főleg a látványtervezőket célozza.

Külső cégek is készítettek fejlesztőeszközöket WPF fejlesztéshez, ilyen például a [[SharpDevelop]] és a [[PowerBuilder]].

A WPF alkalmazásfejlesztés számos [[programozási nyelv]]en történhet, ilyen például a [[C#]] és a [[Visual Basic.NET]].

==XAML==
{{bővebben|XAML}}

==Források==
* {{cite book |last= Eisenberg|first= Rob | coauthors=Christopher Bennager| title= Tanuljuk meg a WPF használatát 24 óra alatt |publisher= Kiskapu |year= 2009 |isbn= 9789639637566}}

{{Portál|Informatika|i }}

[[Kategória:Microsoft-szoftverek]]
[[Kategória:Számítógép-programozás]]
